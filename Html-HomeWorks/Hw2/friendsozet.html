<button id="pageup"><a href="index.html">Ana Sayfa</a></button>

<h1>FRIENDS ÖZET</h1>
<br>
<ul>

<li><button><a href="#1"> 1. Sezon Özeti</a></li></button>
<li><button><a href="#2"> 2. Sezon Özeti</a></li></button>
<li><button><a href="#3"> 3. Sezon Özeti</a></li></button>
<li><button><a href="#4"> 4. Sezon Özeti</a></li></button>
<li><button><a href="#5"> 5. Sezon Özeti</a></li></button>
<li><button><a href="#6"> 6. Sezon Özeti</a></li></button>
<li><button><a href="#7"> 7. Sezon Özeti</a></li></button>
<li><button><a href="#8"> 8. Sezon Özeti</a></li></button>
<li><button><a href="#9"> 9. Sezon Özeti</a></li></button>
<li><button><a href="#10">10. Sezon Özeti</a></li></button>
</ul>

<img width="800" height="400" src="image/friends.jpg" alt="Karakterler"/>

<H2 id="1"><strong>Birinci sezon</strong> </H2>
<hr>
<h3>Ana madde: Friends (1. sezon)</h3>
<p>
Rachel düğününden kaçarak çocukluk arkadaşı Monica'yı bulur ve onun yanında yaşamaya başlar. Monica'nın abisi Ross liseden beri Rachel'a âşıktır ve ona bunu göstermeye çalışır. Ancak bunu engelleyen pek çok sebep vardır ve bunlardan en büyüğü de eski lezbiyen karısı Carol'ın hamile olmasıdır. Joey bekâr ve ünlü olmaya çalışan bir aktördür. Phoebe bir masözdür ve geçmişinde pek çok talihsizlik yaşamıştır. Annesi intihar ettiği için bir dönem sokaklarda yaşamıştır. Chandler sevgilisi Janice'ten (Maggie Wheeler) ayrılır ancak ilerleyen sezonlarda tekrar bir araya gelirler. Sezonun sonunda Chandler yanlışlıkla Rachel'a Ross'un ona âşık olduğunu söyler ve Rachel kendisinin de aynı şekilde hissettiğini fark eder. Sezon Rachel'ın havalimanında Ross'un gezisinden gelmesini beklemesiyle biter.
</p>
<hr>
<br>
<H2 id="2"><strong>İkinci sezon</strong> </H2>
<h3>Ana madde: Friends (2. sezon)</h3>
<p>
İkinci sezon Rachel'ın aşkını itiraf etmek için Ross'u havalimanında beklediği bölümden başlar. Ancak Ross gezisi sırasında yüksek lisanstan tanıdığı Julie (Lauren Tom) ile çıkmaya başlamıştır. Rachel'ın Ross'a olan duygularını itiraf etme girişimleri tıpkı ilk sezonda Ross'un ona itiraf girişimleri gibi başarısızlıkla sonuçlanır. Ancak sonunda karakterler sevgili olurlar. Joey, Days of Our Lives isimli pembe dizide başrol oynamaya başlar ancak bir röportajında repliklerinin çoğunu kendisinin yazdığını söylemesi üzerine senaristleri kızdırır ve senaristler oynadığı karakteri öldürürler. Chandler birinci sezondaki sevgilisi Janice ile tekrar çıkmaya başlar. Monica kendisinden 21 yaş büyük aile dostları Richard (Tom Selleck) ile çıkmaya başlar. Sezonun sonunda Richard'ın çocuk istemediğini söylemesi üzerine ayrılırlar.
</p>
<hr>
<br>
<H2 id="3"><strong>Üçüncü sezon</strong> </H2>
<h3>Ana madde: Friends (3. sezon)</h3>
<p>
Üçüncü sezonda dizi birbiriyle bağlantı olayları daha çok işler. Rachel lüks mağaza zinciri Bloomingdale'de çalışmaya başlar. Ross, Rachel'ı iş arkadaşı Mark'tan kıskanır. Rachel bu durumdan yorulduğu için Ross'a ilişkilerine ara vermek istediğini söyler. Ross buna çok üzülür ve bir bara gidip sarhoş olur. Orada biriyle tanışır ve onunla birlikte olur. Rachel, aldattığını düşünerek Ross'a kızar ancak Ross arada olduklarını söyleyerek kendini savunur. Ross ve Rachel'ın ayrılığı Chandler'a ebeveynlerinin boşanmasını hatırlattığı için bu olaydan çok etkilenir ve zor bir dönem geçirir. Phoebe, erkek kardeşi Frank (Giovanni Ribisi) ve gerçek annesi Phoebe ile (Teri Garr) tanışır. Babası annesini terk ettikten sonra başka biriyle daha evlenmiştir ve ondan bir oğlu olmuştur. İntihar eden kişinin gerçek annesi değil onu büyüten kişi olduğunu öğrenir. Joey tiyatro oyunundaki partneri Kate'le (Dina Meyer); Monica ise milyoner Pete Becker'la (Jon Favreau) çıkmaya başlar. Ancak aralarındaki anlaşmazlıklar yüzünden ayrılırlar.
</p>
<hr>
<br>
<H2 id="4"><strong>Dördüncü sezon</strong> </H2>
<h3>Ana madde: Friends (4. sezon)</h3>
<p>
Rachel duygularını anlattığı ve tüm suçu Ross'a attığı bir mektup yazar ve Ross'a verir. Ross mektubun hepsini okumaz ve Rachel'la kısa bir süre barışırlar fakat aldatma konusu yeniden açıldığında kavga eder ve yine ayrılırlar. Joey, Kathy (Paget Brewster) adında bir kadınla çıkmaya başlar ancak Chandler da Kathy'den hoşlanmaktadır. Chandler bir gün Kathy'yi öper ve Joey'le arası bozulur. Joey Chandler'ı yalnızca bir gün boyunca bir kutuda yaşarsa affedeceğini söyler ve Chandler da bunu yapar. Phoebe erkek kardeşi ve karısı Alice (Debra Jo Rupp) için taşıyıcı annelik yapar ve üçüz bebekleri olur. Joey ve Chandler bir iddiada Monica ve Rachel'ın dairesini kazanır ancak sonra sezonluk Knicks bileti ve Monica ve Rachel'ın bir dakikalık öpüşmesi karşılığında (Sahne gösterilmedi.) daireyi geri verirler. Ross, Emily (Helen Baxendale) isimli bir İngiliz'le çıkmaya başlar. Sezon finalinde Londra'da düğünleri olur. Londra'dayken Chandler ve Monica birlikte olurlar. Rachel ilk başta düğüne gitmek istemese de sonradan fikrini değiştirir ve düğüne çok az bir zaman kala yetişir. Ross, Rachel'ın gelmesi üzerine ona olan aşkını tekrar hatırlar ve düğün yemini sırasında Emily'nin adını söyleyecekken yanlışlıkla Rachel'ın adını söyler.
</p>
<hr>
<br>
<H2 id="5"><strong>Beşinci sezon</strong> </H2>
<h3>Ana madde: Friends (5. sezon)</h3>
<p>Sezon boyunca Monica ve Chandler ilişkilerini arkadaşlarından saklamaya çalışır. 100. bölümde Phoebe, kardeşi ve karısı için biri oğlan ikisi kız olan üçüz bebekleri doğurur. Oğlanın ismi Frank Jr. Jr., kızların ismi ise Leslie ve Chandler olur. (Aslında iki oğlan, bir kız bekliyorlardı ve Chandler ismine bu yüzden karar verilmişti ama bebek kız olunca da ismi değiştirilmedi). Emily, Ross'la yalnızca Rachel'la bütün ilişkisini keserse evli kalacağını söyler ve Ross da kabul eder. Altılının birlikte yedikleri son akşam yemeği sırasında Emily Ross'u arar, Rachel'ın da orada olduğunu anlayınca Ross'a güvenemeyeceğini fark eder ve bu olayın ardından ikili boşanır. Phoebe kafede rozetini bulduğu polis Gary ile (Michael Rapaport) çıkmaya başlar. Chandler ve Monica ilişkilerini arkadaşlarına anlatırlar. Las Vegas'a yaptıkları gezi sırasında gizlice evlenmeye karar verirler ancak kiliseye gittiklerinde sarhoş olmuş Ross ve Rachel'ın evlendiklerini görürler.</p>
<hr>
<br>

<H2 id="6"><strong>Altıncı sezon</strong> </H2>
<h3>Ana madde: Friends (6. sezon)</h3>
<p>Ross ve Rachel'ın evliliğinin sarhoşken yapılmış bir hata olduğu ortaya çıkar. Rachel hemen boşanmak istese de Ross üçüncü bir boşanmayı kaldıramayacağını öne sürerek evli kalmayı önerir ancak ilerleyen bölümlerde boşanırlar. Monica ve Chandler birlikte yaşamaya başlar, Rachel da Phoebe'nin yanına taşınır. Joey, Mac and C.H.E.E.S.E. adında bir robotla başrolü paylaştığı bir diziye başlar. Ross New York Üniversitesinde ders vermeye başlar ve orada Elizabeth (Alexandra Holden) isimli öğrencisiyle çıkmaya başlar. Ancak aradaki yaş farkı sebebiyle ilişkileri uzun sürmez. Phoebe ve Rachel'ın evinde yangın çıkar ve ev bir süre kullanılmaz hâle gelir; Rachel Joey'nin, Phoebe de Monica ve Chandler'ın yanına taşınır. Chandler Monica'ya evlenme teklifi eder.
</p>
<hr>
<br>

<H2 id="7"><strong>Yedinci sezon</strong> </H2>
<h3>Ana madde: Friends (7. sezon)</h3>
<p>Yedinci sezon genel olarak Monica ve Chandler'ın düğün hazırlıklarıyla geçer. Joey'nin dizisi Mac and C.H.E.E.S.E yayından kaldırılır ve o da Days of Our Lives'taki rolüne geri dönmeye çalışır. Phoebe'nin dairesi tamir edilir fakat iki yatak odası yerine tek yatak odası yaparlar bu yüzden Rachel temelli Joey'nin yanına taşınır. Sezon finalinde Monica ve Chandler'ın düğünü olur, düğün öncesinde Rachel ve Phoebe evin tuvaletinde pozitif sonuçlu bir hamilelik testi bulurlar.
</p>
<hr>
<br>


<H2 id="8"><strong>Sekizinci sezon</strong> </H2>
<h3>Ana madde: Friends (8. sezon)</h3>
<p>Hamilelik testinin Rachel'a ait olduğu anlaşılır. Rachel teste güvenmediği için tekrar yapar, sonuca ilk Phoebe bakar ve negatif olduğunu söyler, Rachel buna çok üzülür. Fakat Phoebe, Rachel'ın tepkisini görmek için yalan söylediğini, testin pozitif olduğunu itiraf eder. Sezon genel olarak Rachel'ın hamileliği etrafında döner. Ross ve Rachel romantik bir ilişki içinde olmamaya yalnızca bebeğe ebeveynlik yapmaya karar verirler. Joey Rachel'a âşık olur fakat Rachel bu aşka karşılık vermez. Sezonun son bölümünde Rachel, Emma isimli bebeğini doğurur. Hastanedeyken Ross'un annesi Ross'a, Rachel'a evlenme teklif etmesi için bir yüzük verir, Ross evlenmek istemediğini söyler ama yine de yüzüğü alıp ceketinin cebine koyar ve ceketi de Rachel'ın odasında bırakır. Joey odadayken Rachel duygulanıp ağlar ve Joey de peçete ararken yanlışlıkla yüzüğün kutusunu yere düşürür. Eğilip kutuyu açar. İçinden yüzük çıkınca Rachel, Joey'nin ona evlenme teklif ettiğini düşünür ve teklifi kabul eder.</p>
<hr>
<br>


<H2 id="9"><strong>Dokuzuncu sezon</strong> </H2>
<h3>Ana madde: Friends (9. sezon)</h3>
<p>Mike Hannigan karakterini canlandıran Paul Rudd.
    Ross ve Rachel birlikte yaşamaya başlar. Monica ve Chandler çocuk sahibi olmaya çalışır ancak sağlık sorunları nedeniyle çocuklarının olamayacağı ortaya çıkar. Phoebe, Mike Hannigan'la (Paul Rudd) çıkmaya başlar. Onlar çıkarken Phoebe'yi işi yüzünden terk etmek zorunda kalan eski sevgilisi David (Hank Azaria) ülkeye döner ve tekrar Phoebe'yle sevgili olmak ister ama Phoebe Mike'i seçer. Sezonun ortalarından Rachel, bebeği Emma'yla beraber tekrar Joey'ye taşınır ve ona âşık olmaya başlar. Gruptaki herkes Emma doğduktan sonra Rachel ve Ross'un tekrar sevgili olması için çabalar. Finalde Ross, Barbados'ta yapılan paleontoloji konferansında açılış konuşması yapacaktır. Tüm grup hem onu dinlemek hem de tatil yapmak için onunla beraber gider. Joey ve sevgilisi Charlie (Aisha Tyler) ayrılırlar ve Charlie, Ross'la çıkmaya başlar. Joey ve Rachel birbirlerine karşı hislerinin aynı olduğunu itiraf ederler ve son sahnede öpüşürler.
    </p>
<hr>
<br>

<H2 id="10"><strong>Onuncu sezon</strong> </H2>
<h3>Ana madde: Friends (10. sezon)</h3>
<p>Charlie Ross'tan ayrılır ve eski sevgilisine döner. Joey ve Rachel ilişkilerini bir süre Ross'a kabul ettirebilmeye çalışır ancak böyle bir şey gerçekleşmediği için ayrılıp tekrar arkadaş olarak kalmaya karar verirler. Sezonun ortasında Phoebe'yle Mike, Central Perk'ün önünde evlenirler. Monica ve Chandler evlat edinmeye karar verir ve Erica (Anna Faris) isimli bir hamileyle anlaşırlar. Sezon finalinde Erica ikiz doğurur (Herkes tek bebek doğacak sanıyordu.), çift bebeklerin isimlerini Jack (Monica'nın babasının adı.) ve Erica (İkizleri doğuran kişinin adı.) koyar. Monica ve Chandler şehir merkezinden uzakta, müstakil bir eve taşınmayı planlar ve bu durum Joey'yi çok üzer, kısa sürede hayatında çok büyük değişiklikler olmasından rahatsızdır. Rachel işinden kovulur ve Paris'te başka bir iş teklifi alır. Ross Rachel'ın yurtdışına gideceğini öğrenince ona hala âşık olduğunu fark eder ve bunu ona itiraf ederek gitmesini engellemeye çalışır. Rachel da aşkını kabul eder ve iş teklifini reddedip Ross ile kalır. Finalin son sahnesinde tüm grup Monica ve Chandler'ı yolcu etmek için onların apartmanına gelir, herkes anahtarını tezgâhın üzerine bırakır ve son kez hep beraber kahve içmek için Central Perk'e giderler. Daireden çıkmalarının ardından kamera kapıya odaklanır ve bölüm biter.</p>
<hr>
<br>
<button><a href="#pageup">Sayfa Başına Dön</a></button>